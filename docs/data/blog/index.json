[
    {
        "id": "10737437-307e-4232-b687-b03a0d7cfa16",
        "title":"Israël stopt met gebruik telefoongegevens voor controle op quarantaine",
        "synopsis":"Ben je nog niet volledig overtuigd waarom je moet kiezen voor de opleiding Grafische en Digitale Media aan Arteveldehogeschool? Lees dan snel verder, want derdejaarsstudent Arjan helpt jou de knoop doorhakken.",
        "body":"<h1 id=\"de-locatie\">De locatie</h1><p>Campus Mariakerke, dat wordt jouw thuisbasis tijdens je studies. Die campus ligt niet pal in het centrum van Gent. Schrikt dat jou af omdat het niet vlot bereikbaar lijkt? Geen nood, er zijn verschillende mogelijkheden: Arjan vertelt: “Eerst en vooral heb je de sneldienst, dat is een bus die jou rechtstreeks van het Gent-Sint-Pietersstation naar de campus brengt en terug. Ik neem meestal de auto en ik parkeer op de gratis parking aan de campus. Vanuit mijn eigen ervaring geef ik je één tip mee: zet je wekker op tijd ’s ochtends, anders heb je misschien geen plaatsje op de parking en kom je te laat in de les. Dat is toch het laatste wat je wilt! ”</p><h1 id=\"het-lessenrooster\">Het lessenrooster</h1><p>Heb ik vaak vroeg les? Variëren de lessen van week tot week? Heb ik veel springuren? Alleen al over het lessenrooster heb je waarschijnlijk heel wat vragen... “Het lessenrooster is grotendeels vast. Een volledige lesdag begint om 8.45 uur en eindigt om 16 uur. Bovendien vind ik de lessen goed verspreid. Af en toe moet ik eens naar een andere campus, maar dat communiceert de school goed. Daarnaast heb ik amper springuren, wat ik persoonlijk handig vind”, zegt Arjan.</p><h1 id=\"de-vakken\">De vakken</h1><p>Computersystemen, mediatechnologie, colour science, digitale reproductietechnieken, studio GDM … Allemaal namen van nieuwe vakken, maar wat houden die in? Zijn het vooral praktijkvakken of eerder theoretisch? “In het eerste jaar krijg je vooral algemene vakken om iedereen te laten proeven van alle afstudeerrichtingen. Hoe verder in de opleiding hoe meer praktijk. Zo kreeg ik een vak ‘Multicam en streaming’. In dat vak leer je een korte liveshow op poten zetten. Dat was een unieke ervaring, je maakt namelijk zelf eens mee hoe het er in een livesituatie aan toegaat. In het derde jaar krijg je een vak ‘studio GDM’. Daarbij werken we in groepjes aan een project voor een echte klant. In dat project werk je niet enkel met studenten van je eigen afstudeerrichting, maar ook met studenten van de andere richtingen. Iedereen heeft zijn eigen taak die aansluit bij je opleiding. Daardoor kunnen we beter voldoen aan de behoeften van de klant. Het is een zeer leerrijke ervaring!”</p><h1 id=\"de-docenten\">De docenten</h1><p>Arjan getuigt: “In het begin loopt het contact eerder formeel, maar dat is logisch. Naarmate je langer les krijgt van een bepaalde docent, ontstaat er meer en meer een vriendschappelijke band. Dat geeft veel voordelen. Zo kan je hen wel eens bellen als je feedback wil voor bepaalde opdrachten of om even materiaal uit te lenen. Bovendien zijn ze ook connecties als je afstudeert en in het werkveld terechtkomt.”</p><h1 id=\"een-echte-aanrader\">Een echte aanrader</h1><p>“Ik vind het een heel boeiende richting, omdat het heel actueel is om in de visuele sector bezig te zijn. Het is een redelijk algemene richting. Zo kan je je eigen weg gaan met de verschillende skills die je ontwikkelt tijdens de opleiding.” Deze student is alvast overtuigd!</p>",
        "thumbnailUrl":"https://pgmgent-1920-students.github.io/atwork2-case1-baas/static/blog/images/32247355_10158520174543647_5350226527105581056_o.jpg",
        "createdAt":1587591621079,
        "modifiedAt":1587591621079
    },
    {
        "id": "10737437-307e-4232-b687-b03a0d7cfa18",
        "title":"Israël stopt met gebruik telefoongegevens voor controle op quarantaine",
        "synopsis":"De Israëlische politie moet stoppen met het gebruik van telefoongegevens voor het controleren of mensen zich houden aan de verplichte thuisquarantaine. Een parlementaire commissie oordeelt dat de privacy-inbreuk niet opweegt tegen de voordelen.",
        "body":"<p class=\"lead\">De Israëlische politie moet stoppen met het gebruik van telefoongegevens voor het controleren of mensen zich houden aan de verplichte thuisquarantaine. Een parlementaire commissie oordeelt dat de privacy-inbreuk niet opweegt tegen de voordelen.</p><p>De Israëlische politie wilde doorgaan met het gebruik van locatiegegevens van telefoons, <a href=\"https://www.reuters.com/article/us-health-coronavirus-israel-police/israel-suspends-cellphone-tracking-for-coronavirus-quarantine-enforcement-idUSKCN2242JJ?feedType=RSS&amp;feedName=technologyNews\" rel=\"external noopener\" target=\"_blank\">schrijft Reuters</a>. De politie zegt vaak succesvol mensen te hebben opgespoord die naar buiten gingen ondanks dat het niet mocht. Daarbij gaat het om mensen die vermoedelijk besmet zijn met het coronavirus. Volgens de parlementaire commissie kunnen politiemensen prima checken of mensen thuis blijven.</p><p>De politie in Israël gebruikt de telecomdata sinds een maand door een noodmaatregel van het kabinet, maar de afspraak was dat het parlement na een maand de maatregel mocht bekijken en eventueel afkeuren. Dat is nu dus gebeurd.</p><p>De Israëlische inlichtingendienst doet nog steeds contactonderzoek bij mensen die positief zijn getest en dat gebeurt vermoedelijk ook via telecomdata. Omdat het gaat om een inlichtingendienst en niet om politie, gelden daar ruimere bevoegdheden. Bovendien is het geheim welke middelen de inlichtingendienst gebruikt om op te sporen wie in contact is geweest met patiënten.</p>",
        "thumbnailUrl":"https://pgmgent-1920-students.github.io/atwork2-case1-baas/static/blog/images/israel.jpg",
        "createdAt":1587591621079,
        "modifiedAt":1587591621079
    }
]
